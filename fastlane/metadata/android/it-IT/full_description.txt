TrackerControl permette agli utenti di monitorare e controllare la continua, diffusa e nascosta raccolta dati delle applicazioni sul comportamento degli utenti ('tracking').

Per rilevare il monitoraggio, TrackerControl combina la potenza della blocklist di Disconnect, utilizzata da Firefox, e la nostra blocklist, creata analizzando <i>~2 000 000</i> app! Inoltre, TrackerControl supporta blocklist personalizzate.

Questo approccio

- rivela le aziende dietro il tracciamento,
- permette di bloccare il tracciamento in modo selettivo, e
- mostra le finalità del tracciamento, come le analytics o la pubblicità.

L'app punta anche a educare sui diritti ai sensi della legge sulla protezione dei dati, come il regolamento generale sulla protezione dei dati dell'UE (GDPR).

Sotto il cofano, TrackerControl utilizza la funzionalità VPN di Android, per analizzare le comunicazioni di rete delle app <i>localmente sul dispositivo Android</i>. Questo è realizzato attraverso un server VPN locale, per consentire l'analisi del traffico di rete da parte di TrackerControl.

Non è richiesto il root, non sono supportate altre VPN o DNS privati. Non viene utilizzato alcun server VPN esterno, per mantenere i tuoi dati al sicuro! TrackerControl ti protegge anche contro <i>DNS cloaking</i>, una tecnica popolare per nascondere tracker nei siti web e nelle app.

TrackerControl sarà sempre gratuito e open source, in quanto progetto di ricerca.

