TrackerControl umožňuje uživatelům sledovat a ovládat rozsáhlé, probíhající, skryté sbírání dat v mobilních aplikacích o chování uživatelů ("tracking").

K detekci slídičů kombinuje TrackerControl sílu seznamu blokování Disconnect, který používá Firefox, a náš vlastní seznam blokování vytvořený na základě analýzy <i>~2 000 000</i> aplikací! TrackerControl navíc podporuje vlastní seznamy blokování.

Tento přístup

- odhaluje společnosti, které stojí za sledováním,
- umožňuje selektivně blokovat sledování a
- odhaluje účel sledování, jako je analýza nebo reklama.

Cílem aplikace je také informovat o Vašich právech podle zákona o ochraně osobních údajů, například obecného nařízení EU o ochraně osobních údajů (GDPR).

TrackerControl využívá funkci VPN systému Android k analýze síťové komunikace aplikací <i>lokálně v zařízení Android</i>. Toho je dosaženo prostřednictvím lokálního serveru VPN, který umožňuje analýzu síťového provozu pomocí TrackerControl.

Není vyžadován root, jiné sítě VPN nebo privátní DNS nejsou podporovány. Pro bezpečnost dat se nepoužívá žádný externí server VPN! TrackerControl Vás dokonce chrání před <i>maskováním DNS</i>, což je oblíbená technika skrývání slídičů na webových stránkách a v aplikacích.

TrackerControl bude vždy zdarma a s otevřeným zdrojovým kódem.

